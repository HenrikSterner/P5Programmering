# Forord
Progammering er ikke bare en teknisk færdighed, som kun nørder og andre folk med hang til colaer og pizzer finder spændende. Tværtimod er det en ret unik kombination af kreativitet, logik og problemløsning. Når først man begynder gå i dybden med faget og begynder at udvikle og skabe sine egne små eller større programmer, finder man ud af, at programmering er et dybt fascinerende og dynamisk felt. Programmering og softwareudvikling er essentielle værktøjer i mange forskellige domæner, fra sundhedsvæsen til finans, fra underholdning til uddannelse, har vi muligheden for at ændre verden omkring os gennem programmering. Både til det bedre men også til det værre.  

Programmering giver dig mulighed for at udfolde din kreativitet og bygge noget unikt fra bunden. Følelsen af at skabe et fungerende program, der løser et virkeligt problem, er uovertruffen. Du kan skabe spil, hjemmesider, mobile applikationer, forudsige om man er syg eller ej eller endda diktere robotters adfærd. Mulighederne er nærmest uendelige dog i et vist omfang begrænset af fantasien og dine egne evner. Men fortvivl ikke, jo mere du øver dig, jo mere komplekse programmer kan du udvikle og jo sjovere bliver det.

Men så tænker du måske, hvorfor lære at programmere, når vi lige om lidt har chatbotter og andre kunstig intelligente systemer, som kan gøre det "hele" for os. Det er der mange grunde til. For det første skal der være nogle som forstå og kan verificere, at den generede kode rent faktisk giver mening, for det andet så består moderne systemer af tusindvis af linjers kode og delkomponenter, som spiller sammen på kryds og tværs, som det vil være nærmest umuligt for en chatbot at generere. Ydermere er det også centralt, at skaberne af systemet har en moralsk og kritisk sans for hvad et system kan og bør kunne, men også hvad det ikke skulle kunne. Som Ian formulerede det i filmen Jurassic Park, om udviklingen af en dyrepark med dinosauerer, formulerede det:  _Dine videnskabsfolk var så optagede af, om de kunne gøre det eller ej, at de ikke stoppede op for at tænke på, om de burde gøre det_.

En helt anden grund til hvorfor det er relevant at lære programmering er, at programmering ikke kun handler om at skrive kode. Det handler også om at lære at tænke computationelt. Computationel tænkning er en problemløsningsmetode, der involverer at nedbryde komplekse problemer i mindre, mere håndterbare dele og herigennem få en bedre forståelse. Computationel tænkning hjælper desuden med at komme med bedre løsninger. Computationel tænkning kan inddrages i mange forskellige domæner og mange forskellige aspekter af dit liv. .


Denne bog er dedikeret til alle, der ønsker at udforske verdenen af programmering og softwareudvikling. Vi forsøger med denne bog at give en lidt anderledes introduktion til Uanset om du er nybegynder eller en erfaren programmør, vil denne bog give dig en omfattende forståelse af programmeringskoncepter, værktøjer og bedste praksis. Med denne viden vil du være i stand til at skabe dine egne programmer, udvikle dine egne applikationer og endda bidrage til udviklingen af banebrydende ny teknologi.



I denne bog vil vi dække grundlæggende programmering og softwareudvikling, herunder programmeringssprog, datastrukturer, algoritmer og mere. Vi vil også udforske avancerede emner som maskinlæring, kunstig intelligens og cybersikkerhed. Ved udgangen af denne bog vil du have en solid forståelse af programmeringskoncepter, og du vil være i stand til at skabe dine egne programmer og bidrage til udviklingen af teknologi.

Programmering og softwareudvikling er essentielle færdigheder for fremtiden, og at lære dem kan være en givende og tilfredsstillende oplevelse. Så uanset om du ønsker at starte en karriere inden for programmering eller bare ønsker at lære noget nyt, er denne bog for dig. Lad os dykke ned og udforske den spændende verden af ​​programmering!